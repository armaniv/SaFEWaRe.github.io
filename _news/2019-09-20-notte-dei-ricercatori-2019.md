---
title: Notte dei Ricercatori 2019
tags: [attendances]

people:
    - SalvatoreManfredi
    - UmbertoMorelli
    - AlessandroTomasi

---

L'unità Security & Trust parteciperà alla "[Notte dei Ricercatori 2019](https://event.unitn.it/nottedeiricercatori2019/)" con l'attività "**Ti senti al sicuro? Sicurezza online, identità digitale e uso della carta d'identità elettronica**", durante la quale verrà mostrato l'uso dei certificati nella sicurezza delle comunicazioni e di Internet, insieme a loro applicazioni reali e sperimentali attraverso la Carta d'Identità Elettronica 3.0.

I certificati digitali sono uno strumento essenziale per garantire l'identità dell'utente e la sicurezza in Internet. Scopri con noi cosa sono, cosa contengono e come vengono usati nella protezione di un sito web: imparerai a riconoscere un sito malevolo o sprovvisto di certificato, e i possibili scenari di attacco. Lo sapevi che la tua carta d'identità elettronica utilizza un certificato per l'accesso sui siti della pubblica amministrazione? Scopri cosa avviene dietro le quinte e come questo meccanismo può essere utilizzato in ambito sanitario o nell'internet of things.